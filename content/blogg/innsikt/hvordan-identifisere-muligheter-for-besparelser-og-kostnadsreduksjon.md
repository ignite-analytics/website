+++
author = "Ignite"
categories = ["Innsikt"]
date = 2020-02-20T15:18:50Z
image = "/images/Reforhandling - Ignite-Matrisen 2-2.png"
ingress = "En av utfordringene til innkjøpsfunksjonen er et stadig press for å realisere besparelser, hvor det er vanskelig å forankre og prioritere ressurser til dette. "
showmainimg = false
tags = ["Kostnadsreduksjon", "Besparelser", "Analyser "]
title = "Hvordan identifisere muligheter for besparelser og kostnadsreduksjon"

+++
For å lykkes med å identifisere muligheter for besparelser og kostnadsreduksjon, er det essensielt med riktige prioriteringer. Deloitte sin [Global CPO Survey for 2019](https://www2.deloitte.com/nl/nl/pages/strategy-analytics-and-ma/articles/global-cpo-survey.html "Deloitte Global CPO Survey 2019"), viser at kostnadsreduksjon fortsatt er på toppen av prioriteringslisten i tiden fremover. Hvordan kan man identifisere disse mulighetene, og hva burde man tenke på for å realisere disse?

![Deloitte Global CPO Survey, 2019](/images/Deloitte - CPO 2019 - Cost reduction-1.png "Rapport fra Deloitte")

### Spend- og innkjøpsanalyser – faktagrunnlaget for gode prioriteringer

Viktige verktøy for å identifisere besparelsesmuligheter er [spend- og innkjøpsanalyser](https://www.ignite.no/blogg/innsikt/hva-er-spendanalyse/ "Hva er spendanalyse?"). Dette er verktøy som gir deg faktagrunnlaget for gode prioriteringer, som er en nødvendig innsikt når det gjelder å redusere kostnadene.

Nedenfor har vi gitt eksempler på virkemidler og analyser som kan være relevante for din virksomhet.

#### **Kostnadsreduksjon gjennom bundling**

Det finnes flere [strategiske virkemidler](https://www.ignite.no/blogg/innsikt/8-virkemidler-for-å-redusere-innkjøpskostnadene/ "8 virkemidler for å redusere innkjøpskostnadene") for å redusere innkjøpskostnader – bundling, eller konsolidering av kjøpet, er en av disse.

Det er er stort potensial for besparelser ved bundling, _A van Weele, Purchasing and Supply Chain Management._ Bundling innebærer at man sikrer standardiserte avtalevilkår med samme leverandør på tvers av virksomheten, eller samler innkjøpsvolum hos én eller færre leverandører. Rapporten fra Deloitte viser at bundling er det viktigste virkemiddelet for innkjøpsfunksjonen.

Du kan lese mer om hvordan du kan bruke bundling til å redusere innkjøpskostnadene [her](https://www.ignite.no/blogg/cases/hvordan-bruke-bundling-til-å-redusere-innkjøpskostnadene/ "Hvordan bruke bundling til å redusere innkjøpskostnadene ").

Innsiktsfulle analyser er helt essensielt og kan hjelpe deg med å identifisere muligheter for bundling.

**Eksempel på analyse: Antall leverandører per innkjøpskategori**

![Antall leverandører per innkjøpskategori](/images/Bundling - spend and suppliers per category.png "Spend management ")

I denne analysen fra Ignite Analytics kan man se innkjøp og antall leverandører per kategori. Det er vanlig at man benytter flere ulike leverandører i de ulike kategoriene, til tross for at produktene er relativt like på tvers av leverandørmarkedet. Bruker man f.eks 10 leverandører på arbeidstøy og innkjøp på 50 millioner, er det sannsynlig at det ligger et stort potensial i å bundle kjøpet.

**Eksempel på analyse: Avtalelojalitet på tvers av kategorier og avdelinger**

![Avtalelojalitet på tvers av kategorier og avdelinger](/images/Bundling - Avtalelojalitet per kategori og avdeling.png "Spend management ")

I tilfeller hvor produktene er relativt standardiserte på tvers av leverandørmarkedet, er det som regel ikke behov for mer enn én prioritert leverandør. I denne analysen er det mulig å se avtalelojaliteten på tvers av kategorier og avdelinger. Å samle innkjøpsvolum ved å redusere antall aktive leverandører vil man forbedre konkurransesituasjonen betraktelig.

#### Reforhandling av eksisterende avtaler

Et kommersielt virkemiddel som er en typisk "quick win" for å redusere kostnadene, er å [reforhandle](https://www.ignite.no/blogg/cases/reforhandling-et-undervurdert-strategisk-virkemiddel/ "Reforhandling– et undervurdert strategisk virkemiddel?") eksisterende avtaler. En reforhandling kan resultere i betydelige besparelser gjennom forbedrede avtalevilkår.

**Eksempel på analyse: Vekst i kjøpet hos leverandørene**

![Vekst i kjøpet hos leverandørene](/images/Reforhandling - Supplier CAGR 2.png "Spend management")

I denne analysen kan man se etter å fremforhandle betingelser enn dagens avtalevilkår hos nåværende leverandører med fokus på lavere priser. Her er det mulighet for å reforhandle med leverandører ved å se på vekst i volum man har kjøpt nå kontra da avtalen ble inngått.

**Eksempel på analyse: Viktighet som kunde og leverandørens lønnsomhet**

![Viktighet som kunde og leverandørens lønnsomhet](/images/Reforhandling - Ignite-Matrisen 2.png "Ignite-matrisen")

Fra analysen av Ignite-matrisen kan man se på største leverandør basert på vekst i innkjøpet. Leverandører er interesserte i lojale kunder, og her er det mulig å reforhandle om vår viktighet som kunde og den aktuelle leverandørens lønnsomhet.

### Planlegg og følg opp initiativene

For å få realisert besparelsene er det viktig med en strukturert plan og god oppfølging. Gjøres det ad-hoc uten god data og en plan som ligger til grunn, vil man neppe kunne hente ut det fulle potensialet.

Viktige momenter å ta stilling til er:

* Sikre tilstrekkelig prioritering av ressurser og god forankring internt i virksomheten. Eksempelvis kan manglende støtte fra ledelsen medføre at initiativene ikke blir tilstrekkelig prioriterte.
* Synliggjøre og kommunisere realiserte besparelser internt, og kanskje spesielt mot ledelsen, for å skape suksesshistorier og sikre hensiktsmessig ressursallokering også i tiden fremover.

***

Vår løsning for strategisk innkjøp hjelper deg med å blant annet å identifisere muligheter for besparelser. Oppdag kraften i strategisk innkjøp gjort digitalt!

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")