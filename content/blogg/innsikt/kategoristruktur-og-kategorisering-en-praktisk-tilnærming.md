+++
author = "Ignite"
categories = ["Innsikt"]
date = "2019-10-08T08:03:11+00:00"
image = "/images/Kategorisering - Fem praktiske tips.png"
ingress = "En hensiktsmessig kategoristruktur er grunnmuren for en faktabasert tilnærming til innkjøp. Vi deler noen praktiske tips for hvordan du bør tilnærme deg kategoriseringen."
showmainimg = false
tags = ["Kategorisering", "Kategoristruktur", "Innkjøpskategori", "Kategoristyring", "Ignite Analytics", "Innkjøpsdata"]
title = "Kategoristruktur og kategorisering - fem praktiske tips"

+++
La oss innlede med litt teori om hva innkjøpskategorier er og hva de skal reflektere:

> En innkjøpskategori, eller kategori, inneholder beslektede typer innkjøp knyttet til kjøp av produkter og/eller tjenester. Hver kategori skal med andre ord understøtte markedets inndeling og dermed fortelle noe om innkjøpet og leverandørmarkedet.

![](/images/Kategorisering - Fem praktiske tips.png)

#### 1. Finn ut hvilke innkjøpsdata dere har

Kategoristrukturen baserer seg på innkjøpsdata. På et generelt grunnlag gir mer detaljerte data større mulighetsrom for en bedre kategorisering. Under har vi gjengitt noen av de mest vanlige datakildene:

* **Fakturasystemet:** Alt kjøp - og inngående fakturaer - finnes i fakturasystemet (fullstendighet), og alle virksomheter har data på fakturanivå! For virksomheter som benytter seg av EHF-formatet, bør det også være mulig å hente ut informasjon helt ned på fakturalinjenivå (artikler, enhetspriser og volum).
* **Regnskapssystemet:** De fleste virksomheter har mulighet til å hente ut innkjøpsdata fra regnskapssystemet. Fordelene er her mange, der eksempelvis informasjon om kontering/regnskapskonto kan komme til nytte i kategoriseringen.
* **Ordresystemet:** Stadig flere virksomheter har detaljerte data tilgjengelige i sine ordresystem (PO-informasjon). Fordelen her er detaljgraden av dataen, som typisk vil være helt ned på fakturalinjenivå. Utfordringen er fullstendigheten av innkjøpsdataen, siden ikke alle kjøp gjøres gjennom systemet.
* **Leverandørregisteret:** Inneholder typisk kun masterinformasjon om leverandørene, som for eksempel navn og organisasjonsnummer. Ofte ser vi at èn leverandør har flere unike navn i datagrunnlaget. Denne informasjonen kan altså hjelpe deg med å få «samlet kjøpet» hos en reell leverandør, som er ønskelig for de fleste.

Datakildene, og detaljgraden i dataen, vil variere fra virksomhet til virksomhet. Mange kombinerer også gjerne to eller flere kilder for å få mest mulig ut av datagrunnlaget sitt, hvor det eneste som kreves er unike datapunkter mellom kildene.

**Og husk:** Selv data på fakturanivå gir dyp innsikt i innkjøpet ditt!

![Eksempel på innkjøpsdata og dataparametre](/images/Innkjøpsdata - eksempel.png "Eksempel på innkjøpsdata og dataparametre")

#### 2. Fortsett med kategoristrukturen - hva kjøper dere?

Det neste du bør ta stilling til er **hva dere faktisk kjøper inn**. Her må dere vurdere innkjøpet på tvers av hele virksomheten - det vil si alle deres avdelinger, lokasjoner og funksjoner. En kategori skal i utgangspunktet si noe om hva dere kjøper, uavhengig av hvem som kjøper eller hvilket koststed som belastes.

Ikke stup rett ned i detaljene. Start med et overordnet perspektiv og benytt en top-down-tilnærming i utarbeidelsen av kategoristrukturen. Det er enklere å bygge underkategorier, eller mer spesifikke kategorier, når de overordnede kategoriene er på plass. I tillegg kan innkjøpsdataen gi verdifull innsikt i fordelingen av mer findetaljerte kategorier.

#### 3. Forstå dataen og kategoriser

Det finnes flere måter å fordele innkjøpet i de ulike kategoriene («kategoriseringsregler»), hvor fordelingsmulighetene vil være avhengig av detaljeringsgraden og dataparametrene. Vi har listet opp noen parametre som vi typisk benytter til selve kategoriseringen:

* **Regnskapskontoer**
* **Leverandørnavn**
* **Næringsinformasjon (NACE-koder)**
* **Artikkelgrupper og artikkelinformasjon**
* **Produkt- og tjenestekoder (f.eks. UNSPSC)**
* **Tekstparameter / tekstsøk**

Det handler altså om å forstå dataen din, og hvordan du kan benytte denne informasjonen til å fordele og kategorisere innkjøpstransaksjonene. I mange tilfeller kan det også være nødvendig å kombinere flere parametre for å fordele kjøpet til en eller flere kategorier.

#### 4. Vær pragmatisk og gjør løpende tilpasninger

I en perfekt verden skal en kategori på det laveste nivået tilsvare et unikt leverandørmarked. En kategoristruktur vil heldigvis aldri være 100% perfekt. For de fleste virksomheter vil derfor **80/20-regelen** være en veldig god og pragmatisk rettesnor. Og kanskje spesielt dersom du skal bygge strukturen fra bunnen av.

Det er ellers viktig å huske på at kategoristrukturen er et «levende dokument», som vil utvikle seg i takt med virksomheten din. En mer datadrevet tilnærming vil også gi ny innsikt som kan brukes inn i kategoriseringsarbeidet. Løpende justeringer og tilpasninger er avgjørende for å opprettholde en god struktur.

![Ignite Analytics - kategoristruktur og kategorisering](/images/Ignite Analytics - Kategorisering_2.png "Ignite Analytics - kategoristyring")

#### 5. Bruk dynamiske verktøy - styr unna excel

Det er fremdeles mange som bruker excel som grunnplattform i både kategoriseringen og analysearbeidet. Vårt råd: **Styr unna!** Dette er en tidstyv som stjeler kapasitet, og gir unødvendige hodepiner, i en ellers så hektisk hverdag. Løsningen er heller ikke dynamisk eller fleksibel nok til å kunne håndtere en levende kategoristruktur.

**Lykke til!** Og ikke glem at kategoristrukturen er en forutsetning for [god kategoristyring](https://www.ignite.no/blogg/innsikt/en-praktisk-tiln%C3%A6rming-til-kategoristyring/ "Kategoristyring").

#### Ignite Analytics - fleksibelt, dynamisk og enkelt

Ignite Analytics er basert på en kategoristyrt tilnærming til innkjøpet, hvor brukerne har full fleksibilitet til å utarbeide egne kategoristrukturer. Kategoriseringen kan gjøres basert på alle tilgjengelige dataparametre ved hjelp av «drag and drop»-funksjonalitet. Kategoriseringsreglene som benyttes (og opprettes) i forbindelse med fordelingen av innkjøpet, sørger for at fremtidige kjøp automatisk kategoriseres til valgte kategorier.

Oppdag kraften i strategisk innkjøp gjort digitalt!

[![](https://www.ignite.no/images/Pr%C3%B8v%20Ignite%20Analytics%20-%201200%20x100.png)](https://www.ignite.no/ignite-analytics/demo/ "Prøv Ignite Analytics")