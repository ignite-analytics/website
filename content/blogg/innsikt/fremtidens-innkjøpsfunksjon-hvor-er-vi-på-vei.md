+++
author = "Ignite"
categories = ["Innsikt"]
date = 2019-11-11T15:34:13Z
draft = true
image = "/images/Ignite Analytics - utvalgte kunder-1.png"
ingress = "Forrige uke annonserte vi at vi får flere investorer med på laget. Disse investorene, og de andre vi har vært i dialog med, har alle sett hvilket enormt potensial som ligger i en moderne innkjøpsfunksjon, og hvilken rolle Ignite Analytics kan spille."
showmainimg = false
tags = []
title = "Fremtidens innkjøpsfunksjon – hvor er vi på vei?"

+++
Som man kunne lese i Finansavisen og Shifter forrige uke, har vi fått med oss [SNÖ, Arkwright X og Investinor på eiersiden](https://www.ignite.no/blogg/nyheter/ignite-skal-vokse-henter-smart-kapital/ "Vi henter smart kapital for å vokse videre").

Mye av grunnen til at investorene har vist oss tillit, skyldes at fremoverlente selskaper, som eksempelvis OBOS og AF Gruppen, turte å ta sjansen på oss før vi hadde et ferdigutviklet produkt. Vårt tette samarbeid med disse aktørene har vært helt kritisk for at vi har kommet dit vi er i dag. Samarbeidet med OBOS ble presentert av Eiliv Liljevik, avdelingsdirektør for strategi og IT, på [Anskaffelseskonferansen 2019](https://vimeo.com/369514581 "Anskaffelseskonferansen 2019 - Vi drukner i data - vi må lære å svømme!"), og du kan lese mer om samarbeidet med AF Gruppen i [Shifter-artikkelen](https://shifter.no/selvfinansiert-innkjopsplattform-ble-investoryndling-hentet-storkundene-for-de-hentet-kapitalen/168642 "«Selvfinansiert» innkjøpsplattform ble investoryndling: Hentet storkundene før de hentet kapitalen").

Nå ønsker vi å få med flere fremoverlente selskaper på denne reisen. En reise hvor vi sammen arbeider for å digitalisere innkjøpsfunksjonen og bidrar til at innkjøp blir en av de største verdiskaperne i virksomheten. Vi tror denne reisen kommer til å dreie seg rundt tre  områder, der Ignite Analytics kan være en katalysator for å drive frem endringene på alle områdene.

#### 1. Bruk av data gjennom hele innkjøpsprosessen

Data sies å være den nye oljen, og det er dessverre altfor få som i dag utnytter gullstandarden på datafronten, nemlig [innkjøpsdataen](https://www.ignite.no/blogg/innsikt/bruk-dataen-din-til-%C3%A5-ta-bedre-beslutninger/ "Du kan få mer ut av dataen din enn du tror! I dette innlegget ser vi nærmere på de mest vanlige kildene for innkjøpsdata."). Med økt standardisering på området, for eksempel bruk av elektroniske fakturaer, er mulighetene til stede for å gå dypere og hente ut mer verdi. Vi skal bidra til at du får verdifull innsikt fra dataene dine - på en sikker måte. 

Èn av utfordringene i dag er at datainformasjonen ofte ligger spredt og usystematisert. Gjerne i flere ulike løsninger og systemer som ikke «snakker sammen». Vi vil legge til rette for at dataen din på en enkel måte kan brukes gjennom hele den strategiske innkjøpsprosessen.

#### 2. Automatisering av rutinearbeid – fokus på verdiskapende aktiviteter

Med bruk av teknologien som er tilgjengelig kan mye av rutinearbeidet innenfor innkjøpsområdet automatiseres. Historisk har dette først og fremst omfattet det operasjonelle innkjøpsarbeidet fra bestilling, fakturering til betaling. Vi ønsker å ta en ledende rolle globalt i automatiseringen innen det strategiske arbeidet, både med tanke på analyse, forespørsler, forhandling, kontraktshåndtering og prosjektoppfølging. Det vil føre til at innkjøpsfunksjonen kan gjøre mer av det som skaper mest verdi, nemlig utnytte tverrfaglig kompetanse i selskapet i tett dialog med leverandørmarkedet.

#### 3. Økt transparens i B2B-markedet

I B2C-markedet ser du tjenester som prisjakt.no, Trivago og Tripadvisor som gir realtidsinformasjon om pris og kvalitet fra ulike tilbydere. Vi tror B2B-markedet vil bevege seg i samme retning som B2C med at informasjon blir mer transparent. Vi i Ignite skal bidra på dette området, og med dette bidra til å oppnå vår visjon om å sikre at seriøse og konkurransedyktige samarbeidspartnere blir prioritert.