+++
author = "Ignite"
categories = ["Innsikt"]
date = "2019-04-10T10:52:58+00:00"
image = "/images/IA - Kategoritre.png"
ingress = "Mange organisasjoner snakker om kategoristyring, men likevel er det relativt få virksomheter som har implementert denne tilnærmingen til innkjøp. Å lykkes med implementering av kategoristyring kan fremstå som et krevende og komplisert prosjekt, men vår erfaring tilsier at etterfølgelse av et par enkle prinsipper kan ta deg langt."
showmainimg = false
tags = ["kategoristyring", "Ignite Analytics", "ressurspådrag", "kompetanse", "kategoristrategi"]
title = "En praktisk tilnærming til kategoristyring"

+++
Kort fortalt innebærer kategoristyring at virksomheten benytter en strukturert metodikk, med tilhørende dedikert ansvar for beslektede innkjøp, eller innkjøpskategorier.

For det første er en hensiktsmessig **kategorisering** av innkjøpet en forutsetning for god kategoristyring. Dette etablerer faktagrunnlaget og fungerer som basis for ressursallokering, ansvarsfordeling, og innkjøpsarbeidet i de ulike kategoriene. Du kan lese mer om hvordan bygge en kategoristruktur [her](https://www.ignite.no/blogg/innsikt/hvordan-bygge-en-hensiktsmessig-kategoristruktur/).

![Ignite Analytics - kategoristyring](https://cdn-images-1.medium.com/max/800/1*R7idAOi-eV-CAEilsJFyEQ.png "Ignite Analytics")

Når riktig **ressurspådrag** vurderes, er det mange forhold som spiller inn. Det viktigste er å sikre at de mest kritiske kategoriene for virksomheten er tilstrekkelig dekket (ofte er dette også de største kategoriene), samtidig som det er ønskelig å unngå neglisjering av mindre kategorier som det ofte kan ligge et betydelig potensial i — nettopp fordi de blir oversett. Videre vil antall leverandører og kompleksitet i kjøpet være viktige faktorer som kan påvirke riktig dimensjonering.

En av årsakene til verdiskapingspotensialet som ligger i kategoristyring, er ulike suksessfaktorer på tvers av kategorier. Følgelig kreves ulik **kompetanse** for å lykkes med innkjøpsarbeidet i den enkelte kategori. Noen kategorier krever sterk teknisk kompetanse, mens i andre er det kommersielle eller analytiske ferdigheter som veier tyngst. Som regel ses de beste resultatene når virksomheter lykkes i å jobbe **tverrfaglig** og **involvere brukere** tett i det strategiske kategoriarbeidet.

Tilsvarende som for kompetanse, gjelder tilnærming til innkjøpskategoriene. Den spesifikke tilnærmingen til den enkelte kategori, altså **kategoristrategien**, baseres gjerne på en vurdering av hvor viktig kategorien er for virksomheten og kompleksiteten i leverandørmarkedet. Med dette perspektivet blir det tydeligere hvilke tiltak som kan og bør iverksettes på kort og lang sikt, og kan gjerne oppsummeres i en standardisert mal for god forankring i organisasjonen. De beste kategoristrategiene har typisk også en tydelig link til den overordnede innkjøpsstrategien og virksomhetens visjon.

_Skal du utarbeide en kategoristrategi, men er usikker på hvor du skal starte? Les våre_ [_seks enkle råd_](https://www.ignite.no/blogg/innsikt/dette-trenger-du-til-en-aksjonsbasert-kategoristrategi/) _for å bygge en aksjonsbasert kategoristrategi._

Med kategoristyring som grunnleggende prinsipp, er virksomheter ofte bedre rustet til å realisere potensialet som ligger på innkjøpsområdet og nå satte mål— om det gjelder økt innovasjon, kvalitet, prioritet fra leverandører, samordning av volum eller generelt forbedrede priser/vilkår.

### Lykke til!

***

_Vår plattform for strategisk innkjøp, Ignite Analytics, er bygget basert på en kategoristyrt tilnærming til innkjøp. Med plattformen får du umiddelbart dyp innsikt i kjøpets sammensetning, muligheter og risikoer i den enkelte kategori, samt støtte til å realisere potensialet man har._

_Interessert i å få vite mer om hvordan Ignite Analytics kan hjelpe deg og din virksomhet? Last ned produktinformasjonen via linken under for å lære mer._

[![](https://cdn-images-1.medium.com/max/800/1*RTWPsIOIwzj2nLgY88nNzA.png)](https://www.ignite.no/ignite-analytics/produktinformasjon/)