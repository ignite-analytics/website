+++
author = "Ignite"
categories = ["Innsikt"]
date = 2019-11-11T15:34:13Z
draft = true
image = "/images/Ignite Analytics - utvalgte kunder-1.png"
ingress = "Forrige uke annonserte vi at vi får flere investorer med på laget. Disse investorene, og de andre vi har vært i dialog med, har alle sett hvilket enormt potensial som ligger i en moderne innkjøpsfunksjon, og hvilken rolle Ignite Analytics kan spille."
showmainimg = false
tags = []
title = "Fremtidens innkjøpsfunksjon – hvor er vi på vei?"

+++
Som man kunne lese i Finansavisen og Shifter forrige uke, har vi fått med oss [SNÖ, Arkwright X og Investinor på eiersiden](https://www.ignite.no/blogg/nyheter/ignite-skal-vokse-henter-smart-kapital/ "Vi henter smart kapital for å vokse videre").

En viktig grunn til at investorene har vist oss tillit, skyldes at fremoverlente selskaper, som eksempelvis OBOS og AF Gruppen, turte å ta sjansen på oss før vi hadde et ferdigutviklet produkt. Vårt tette samarbeid med disse aktørene har vært helt kritisk for at vi har kommet dit vi er i dag. Samarbeidet med OBOS ble presentert av Eiliv Liljevik, avdelingsdirektør for strategi og IT, på [Anskaffelseskonferansen 2019](https://vimeo.com/369514581 "Anskaffelseskonferansen 2019 - Vi drukner i data - vi må lære å svømme!"), og du kan lese mer om samarbeidet med AF Gruppen i [Shifter-artikkelen](https://shifter.no/selvfinansiert-innkjopsplattform-ble-investoryndling-hentet-storkundene-for-de-hentet-kapitalen/168642 "«Selvfinansiert» innkjøpsplattform ble investoryndling: Hentet storkundene før de hentet kapitalen").

![Utvalgte Ignite Analytics-kunder](/images/Ignite Analytics - utvalgte kunder.png "Utvalgte Ignite Analytics-kunder")

Nå ønsker vi å få med flere fremoverlente selskaper på denne reisen. En reise hvor vi sammen arbeider for å digitalisere innkjøpsfunksjonen og bidrar til at innkjøp blir en av de største verdiskaperne i virksomheten. Vi tror denne reisen kommer til å dreie seg rundt tre  områder, der [Ignite Analytics](https://www.ignite.no/ignite-analytics/ "Ignite Analytics") kan være en katalysator for å drive frem endringene på alle områdene.

#### 1. Bruk av data gjennom hele innkjøpsprosessen

Data sies å være den nye oljen, og det er dessverre altfor få som i dag utnytter gullstandarden på datafronten, nemlig [innkjøpsdataen](https://www.ignite.no/blogg/innsikt/bruk-dataen-din-til-%C3%A5-ta-bedre-beslutninger/ "Du kan få mer ut av dataen din enn du tror! I dette innlegget ser vi nærmere på de mest vanlige kildene for innkjøpsdata."). Med økt standardisering på området, for eksempel bruk av elektroniske fakturaer, er mulighetene til stede for å gå dypere og hente ut mer verdi. Vi skal bidra til at du får verdifull innsikt fra dataene dine - på en sikker måte. 

Èn av utfordringene i dag er at datainformasjonen ofte ligger spredt og usystematisert. Gjerne i flere ulike løsninger og systemer som ikke «snakker sammen». Vi vil legge til rette for at alle dataene dine på en enkel måte kan brukes gjennom hele den strategiske innkjøpsprosessen.

#### 2. Automatisering av rutinearbeid – fokus på verdiskapende aktiviteter

Med bruk av teknologien som er tilgjengelig kan mye av rutinearbeidet på innkjøpsområdet automatiseres. Historisk har dette først og fremst omfattet det operasjonelle innkjøpsarbeidet - fra bestilling, fakturering og til betaling. Vi ønsker å ta en ledende rolle globalt i automatiseringen innen det strategiske arbeidet, og spesielt med tanke på analyse, forespørsler, forhandlinger, avtalestyring og prosjektoppfølging. Dette vil resultere i at innkjøpsfunksjonen kan fokusere mer på det som faktisk skaper verdi; å utnytte tverrfaglig kompetanse i virksomheten i tett dialog med leverandørmarkedet.

#### 3. Økt transparens i B2B-markedet

I B2C-markedet finner man tjenester som Prisjakt.no, Trivago og Tripadvisor. Alle gir verdifull realtidsinformasjon om pris og kvalitet fra ulike tilbydere. Vi tror B2B-markedet vil bevege seg i tilsvarende retning, der denne typen informasjon blir enda mer transparent for brukerne. Sammen med dere skal Ignite være en aktiv bidragsyter for å sikre at seriøse og konkurransedyktige samarbeidspartnere blir prioriterte!

***

_Få mer informasjon om funksjonaliteten i Ignite Analytics og hvordan plattformen kan hjelpe deg og din virksomhet!_

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")