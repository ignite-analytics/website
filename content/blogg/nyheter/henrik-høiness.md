+++
author = "Ignite"
categories = ["Nyheter"]
date = "2019-05-29T15:12:16+00:00"
draft = true
image = ""
ingress = "Henrik Høiness, 21 år gammel"
tags = []
title = "Henrik Høiness"

+++

**Navn og alder?**

Henrik Høiness, 21 år gammel

**Hvem er du?**

Mitt navn er Henrik Høiness, 21 år gammel og kommer fra Oslo. Jeg er en aktiv og sosial student som liker å holde på med flere ting. Jeg har erfaringer fra Yahoo!, Ignite Procurement, verv, og diverse stillinger på NTNU.

**Skole, linje og spesialisering?**

Jeg går 3. året på studiet datateknologi med spesialisering innen kunstig intelligens på NTNU.

**Hvorfor valgte du å søke sommerjobb hos Ignite Procurement?**

Jeg syntes Ignite Procurement hadde en utrolig spennende jobbannonse, og så ingen annen mulighet enn å søke.

Jeg mener man ikke får programmert nok og praktisert det man lærer nok på studiet, og tenker derfor at jeg må gripe de mulighetene jeg får til dette.

Jeg så et enormt læringspotensial for meg hos Ignite, da man får man jobbe med flere av dagens heteste teknologier, deriblant React.js, Django, Kubernetes og Elasticsearch, hvilket jeg ikke hadde tidligere erfaringer med. I tillegg til fete teknologier, får man også jobbe på reelle prosjekter, som brukes av flere store norske og internasjonale bedriftskunder. Muligheten for å kunne være med på slik verdiskapning i en eventuell sommerjobb, gjorde Ignite desto mer interessante.

**Hvordan så en typisk arbeidsdag ut i sommer?**

Dagen startet på kontoret på Solli med stand-up møte, påfulgt av prosjektarbeid. Prosjektet mitt var å lage en ny modul i Ignite Analytics der bedriftskunder skal kunne sette opp og tilpasse egne analysepakker på sine transaksjonsdata. Da alle utviklerne var plassert på samme kontor, var det alltid noen rundt seg man kunne sparre med eller spørre om hjelp dersom det var noe man ikke helt fikk til. Konsulentene i Ignite kom stadig innom for å stille spørsmål, diskutere og komme med forslag til forbedringer, og var gode sparringspartnere i utviklingsprosessen. Midt på dagen var det lunsj med hele teamet i kantinen, der det ble servert forskjellige retter hver dag. Etter lunsj jobbet vi videre, og når ettermiddagen nærmet seg var det alltid en mulighet for å kunne jobbe litt lenger mens man ventet på valgfri middag fra Foodora. Noe som var et utrolig godt alternativ dersom man var sliten og ikke orket å lage middag selv.

**Hva like du best ved sommeren i Ignite Procurement?**

Sammen med det å få jobbe på mange spennende, dagsaktuelle teknologier, syntes jeg det beste med å jobbe hos Ignite var det sosiale.

De andre internsene og ansatte var utrolig hyggelige og utadvendte, og gjorde det utrolig hyggelig å være på jobb.

**Hvilket utbytte har du hatt av internshipet?**

Jeg sitter igjen med masse kunnskap, erfaring og gode medarbeidere.

**Hvor går veien videre etter endt internship?**

I dag, etter endt internship, jobber jeg deltid ved siden av studiet som Platform Engineer fra Trondheimskontoret til Ignite, sammen med to andre tidligere interns. Der jobber jeg på videreutviklingen av Ignite Analytics samt ambassadør-oppgaver i sammenheng med rekrutteringen denne høsten. Med ukentlige Skype-møter og god kommunikasjon over Slack holder vi oss oppdaterte på hva som skjer i Oslo og forteller om hvordan det går i Trondheim.

Ignite Procurement tilbyr ikke bare internship, men også gode muligheter for fremtidig engasjement.

**Har du tips til andre som vurderer å søke på internship?**

1. Åpne karrieresiden på ignite.no
2. Søk! Søk! Søk!
