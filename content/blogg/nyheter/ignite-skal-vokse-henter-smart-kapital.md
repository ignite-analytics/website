+++
author = "Ignite"
categories = ["Nyheter"]
date = 2019-11-07T17:49:01Z
image = "/images/Ignite henter kapital - SNÖ, Arkwright X og Investinor.jpg"
ingress = "I en fersk emisjon får vi med oss SNÖ, Arkwright X og Investinor på reisen videre."
showmainimg = false
tags = ["Arkwright X", "Investinor", "SNÖ", "Emisjon", "Smart kapital", "Ignite Analytics", "Skalering"]
title = "Vi henter smart kapital for å vokse videre"

+++
#### Smart kapital for å skalere Ignite Analytics

Vi posisjonerer oss for videre vekst og henter 8 millioner kroner i smart kapital. Kapitalen skal bidra til å skalere [Ignite Analytics](https://www.ignite.no/ignite-analytics/ "Ignite Analytics") - vårt unike verktøy for strategisk innkjøp.

> Ignite Analytics legger til rette for at virksomheter effektivt skal kunne jobbe strategisk og faktabasert med innkjøpskostnadene sine. Dermed kan de både forbedre lønnsomheten og spare tid i hverdagen, sier Sigbjørn Nome, CEO i Ignite Procurement.

Programvareutviklingen er så langt blitt finansiert gjennom konsulentoppdrag på innkjøpsområdet. I disse prosjektene har vi selv brukt verktøyet, i tillegg til støtte fra Innovasjon Norge og Skattefunn.

> I dag er kjerneproduktet vårt Ignite Analytics, som selges på lisensbasis. Vi opplever en stadig økende etterspørsel etter produktet, der eksempelvis OBOS, AF Gruppen, Implenia, Felleskjøpet og Miljødirektoratet er blant kundene, fortsetter Nome.

![Artikkel fra Finansavisen: Ignite Procurement henter smart kapital](/images/Ignite henter kapital - SNÖ, Arkwright X og Investinor.jpg "Ignite Procurement henter smart kapital")

[SNÖ](https://sno.vc/ "SNÖ"), [Arkwright X](https://arkwrightx.no/ "Arkwright X") og [Investinor](https://www.investinor.no/ "Investinor") blir nå med oss på reisen videre.

> Vi er strålende fornøyd med investorene vi har fått med. Pengene vil gå til å ansette flere, slik at vi kan videreutvikle produktet, sikre kundesuksess og ekspandere i og utenfor Norge, sier Børge Langedal, Sales & Customer Success Director i Ignite Procurement.

Selve emisjonsrunden ble overtegnet, noe som medførte at vi måtte si nei til flere investorer med svært sterk track-record.

> Det viktigste for oss var å få med de som best kan utfordre og utfylle vår kompetanse for å lykkes med vår vekststrategi. Vi er trygge på at vi har fått med de rette investorene, utdyper Nome.

Vi var nylig i Amsterdam på «[Digital Procurement World](https://www.ignite.no/blogg/innsikt/key-takeaways-fra-digital-procurement-world-2019/ "Seks erfaringer fra DPW 2019")», og har etter konferansen fått forespørsler fra virksomheter i Australia, Sør-Amerika og hele Europa – hvor flere nå tester verktøyet.

> Lykkes vi med skaleringen er mulighetene enorme. Vi får ukentlige henvendelser fra internasjonale VC og PE-fond, og planlegger en betydelig større runde i løpet av 12-18 måneder, avslutter Nome.

![SNÖ, Arkwright X og Investinor investerer i Ignite Procurement](/images/Investorer - Snö - Arkwright-X - Investinor.png "SNÖ, Arkwright X og Investinor investerer i Ignite Procurement")

#### De nye investorene gir gode skussmål

Alle investorene ønsker å bidra til at vi lykkes i Norge og internasjonalt.

> Vi bestemte oss raskt for å investere i Ignite etter å ha møtt gründerne. De har stor sjanse for å lykkes i et internasjonalt attraktivt marked. Vi håper å kunne bidra til stor suksess for Ignite, sier Magne Uppman i SNÖ.

De har også stor tro på løsningen og Ignite-teamet.

> Ignite klarer å koke kompleksiteten ved innkjøp ned til en simpel og brukervennlig  
> løsning som gir enorme besparelser for kundene, sier Esben Poulsen, daglig leder i Arkwright X.

Vi ønsker å takke SNÖ, Arkwright X og Investinor for tilliten - og gleder oss til fortsettelsen!

***

_Gjør din innkjøpsdata om til innsikt og resultater med Ignite Analytics. Oppdag kraften i strategisk innkjøp gjort digitalt!_

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")