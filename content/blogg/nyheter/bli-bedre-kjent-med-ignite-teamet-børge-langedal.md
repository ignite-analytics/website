+++
author = "Ignite"
categories = ["Nyheter"]
date = 2020-02-19T08:13:19Z
draft = true
image = "/images/Børge Kvalheim Langedal 30727 copy.jpg"
ingress = "Børge er utdannet økonom og er en av gründerne i Ignite. Bli bedre kjent med han og hans rolle i teamet."
showmainimg = false
tags = ["Team", "Ansatte", "Ignite", "Børge"]
title = "Bli bedre kjent med Ignite-teamet, Børge Langedal"

+++
Børge har i dag ansvaret for Salg og Kundesuksess i Ignite. Han har altså ansvaret for hvilke markeder som prioriteres, hvordan å gå frem for å selge verktøyet og ikke minst å best mulig legge til rette for at kundene skal ha suksess med Ignite.

> Da muligheten dukket opp til å starte Ignite sammen med Sigbjørn, var det noe jeg bare måtte gjøre!

![](/images/Børge Kvalheim Langedal 30727 copy.jpg)

**Hva er din bakgrunn? (utdanning/jobb)**

Jeg har et årsstudium i Samfunnsøkonomi på UiB og en Master i Finansiell Økonomi på NHH. Underveis i studiet, var jeg et halvt år på utveksling til San Diego sammen med Frank, og det var også da jeg møtte Sigbjørn for første gang.

**Hva liker du å gjøre på fritiden?**

På fritiden liker jeg å:

* Bruke tid med familien hjemme – jeg har to døtre på 2 og 3, som det er veldig moro å bruke tid med (må dog innrømme at det også er litt slitsomt!)
* Spille og se på fotball – ingenting er like god avkobling som å se Manchester United på TVen, selv om vi United-fans har litt tøffe dager for tiden.
* Trene – enten det er løping, styrke, squash eller fotball som nevnt.
* Være med familie og venner – veldig glad i en god fest, men dessverre blitt lite av det de siste 3 årene...

**Hvorfor valgte du å jobbe hos Ignite?**

Sammen med Sigbjørn så jeg den enorme verdien en faktabasert og strukturert tilnærming til innkjøp kan gi da jeg jobbet som konsulent, i tillegg til det store potensialet som ligger i ny teknologi. Da muligheten dukket opp til å starte Ignite sammen med ham, var det noe jeg bare måtte gjøre!

**Hva liker du best med å jobbe i Ignite?**

Det er tre ting jeg elsker med å jobbe i Ignite:

* At kundene har suksess og når sine målsetninger med vårt verktøy - det er utrolig givende/”rewarding”.
* Folkene som jobber her – det er en fantastisk sammensetning av folk med forskjellig bakgrunn og erfaring, dyp spisskompetanse innenfor sine felt – og ikke minst ulik humor – en dag på kontoret er aldri kjedelig!
* Innkjøp – potensialet som ligger på området, og alle dimensjonene du må beherske gjør det utrolig motiverende å jobbe med!

**Tre ord som beskriver deg?**

Pålitelig, strukturert og engasjert.

**Si en funfact om deg selv**

Som 3-åring knuste jeg klokken til min far fordi jeg ikke fikk en is, og solgte den senere til naboen for 50 kroner.

***

_Kort info om Børge:_

_Børge er 31 år gammel, utdannet økonom og er en av gründerne i Ignite. Han brenner for innkjøp, å hjelpe kunder å nå sine målsetninger og bygge team. Hjemme har han en samboer og to døtre, og prøver så godt han kan å sjonglere livet som gründer med å være en aktiv og tilstedeværende familiefar. I tillegg er han United-supporter._

***

Få mer informasjon om funksjonaliteten i Ignite Analytics og hvordan plattformen kan hjelpe deg og din virksomhet!

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")