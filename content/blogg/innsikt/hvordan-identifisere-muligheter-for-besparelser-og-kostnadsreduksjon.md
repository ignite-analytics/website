+++
author = "Ignite"
categories = ["Innsikt"]
date = 2020-02-20T15:18:50Z
image = "/images/Reforhandling - Ignite-Matrisen 2-2.png"
ingress = "En av utfordringene til innkjøpsfunksjonen er et stadig press for å redusere kostnader og realisere besparelser på tvers av virksomheten."
showmainimg = false
tags = ["Kostnadsreduksjon"]
title = "Hvordan identifisere muligheter for besparelser og kostnadsreduksjon"

+++
Innkjøpsavdelingen spiller en viktig rolle i utviklingen og implementeringen av forretningsstrategier, som blant annet vekst, nye produkter/tjenester og risikohåndtering. Kostnadsreduksjon er likevel fortsatt på [toppen av prioriteringslisten](https://www2.deloitte.com/nl/nl/pages/strategy-analytics-and-ma/articles/global-cpo-survey.html "Deloitte Global CPO Survey 2019") for mange innkjøpssjefer i tiden fremover. Hvordan kan man identifisere muligheter for besparelser, og hva er viktig å tenke på for å sikre realiseringen av disse?

![Kostnadsreduksjon er på toppen av prioriteringslisten for innkjøpssjefene i tiden fremover](/images/Deloitte - CPO 2019 - Cost reduction-1.png "Kostnadsreduksjon")

### Spend- og innkjøpsanalyser – faktagrunnlaget for gode prioriteringer

Tilstrekkelig innsikt i kjøpet, gjennom gode [spend- og innkjøpsanalyser](https://www.ignite.no/blogg/innsikt/hva-er-spendanalyse/ "Hva er spendanalyse?"), er helt avgjørende for å identifisere muligheter for kostnadsreduksjon. Slike analyser gir deg faktagrunnlaget du trenger for å gjøre smartere beslutninger og riktige prioriteringer.

Nedenfor har vi gitt konkrete eksempler på spendanalyser for utvalgte strategiske virkemidler som kan si noe om potensialet for besparelser.

#### Kostnadsreduksjon gjennom bundling

Det finnes flere [strategiske virkemidler](https://www.ignite.no/blogg/innsikt/8-virkemidler-for-å-redusere-innkjøpskostnadene/ "8 virkemidler for å redusere innkjøpskostnadene") for å redusere innkjøpskostnadene – [bundling](https://www.ignite.no/blogg/cases/hvordan-bruke-bundling-til-%C3%A5-redusere-innkj%C3%B8pskostnadene/ "Hvordan bruke bundling til å redusere innkjøpskostnadene"), eller konsolidering av kjøpet, er en av disse.

Det er er stort besparelsespotensial ved bruk av bundling som virkemiddel (A. van Weele, Purchasing and Supply Chain Management, 1998). Kort fortalt innebærer bundling å sikre standardiserte avtalevilkår med samme leverandør på tvers av virksomheten, eller samle innkjøpsvolum hos én eller færre leverandører enn status quo. [Deloitte Global CPO Survey for 2019](https://www2.deloitte.com/nl/nl/pages/strategy-analytics-and-ma/articles/global-cpo-survey.html "Deloitte Global CPO Survey 2019") viser at konsolidering av kjøpet er den viktigste strategiske prioriteringen for innkjøpssjefene i 2020.

**Eksempel på analyse: Spend og antall leverandører per innkjøpskategori**

![Antall leverandører per innkjøpskategori](/images/Bundling - spend and suppliers per category.png "Ignite Procurement - spend management løsning")

Èn analyse man bør se nærmere på for å finne muligheter for bundling, er antall leverandører som benyttes i de ulike innkjøpskategoriene og kjøp per kategori. Se eksempel på en slik analyse i bildet over.

I noen tilfeller kan det være hensiktsmessig å bruke flere leverandører per kategori, til tross for at produktene/tjenestene er relativt standardiserte på tvers av leverandørmarkedet. Men dette er absolutt ikke alltid tilfellet. Bruker man for eksempel 10 leverandører på arbeidstøy med et årlig innkjøp på 50 millioner, er det sannsynlig at det ligger et stort potensial i å bundle kjøpet.

**Eksempel på analyse: Avtalelojalitet på tvers av kategorier og avdelinger**

![Avtalelojalitet på tvers av kategorier og avdelinger](/images/Bundling - Avtalelojalitet per kategori og avdeling.png "Spend management ")

En annen relevant analyse å se nærmere på, er avtalelojaliteten på tvers av innkjøpskategorier og på tvers av virksomheten (for eksempel per avdeling). Se eksempel på slike analyser i bildet over.

Mange virksomheter har leverandøravtaler som dekker alle behov i de ulike kategoriene, men har ofte utfordringer knyttet til avtalelekkasjer og lav avtalelojalitet (maverick spend). Om avtalelojaliteten er lav per kategori, og på tvers av virksomheten, er man helt avhengige av å konsolidere kjøpet hos prioriterte leverandører. Denne analysen gir deg altså kritisk informasjon om hvor du bør prioritere ressurser og oppfølging for å sikre konsolidering av kjøpet.

Merk at denne typen analyser også kan avdekke kategorier der vi ikke har tilstrekkelig avtaledekning i dag.

#### Reforhandling av eksisterende avtaler

Et kommersielt virkemiddel, som ofte blir sett på som en "quick win" for å redusere kostnadene, er å [reforhandle eksisterende avtaler](https://www.ignite.no/blogg/cases/reforhandling-et-undervurdert-strategisk-virkemiddel/ "Reforhandling - et undervurdert strategisk virkemiddel?"). En reforhandling kan resultere i betydelige besparelser gjennom forbedrede avtalevilkår.

**Eksempel på analyse: Vekst i kjøpet hos leverandørene**

![Vekst i kjøpet hos leverandørene](/images/Reforhandling - Supplier CAGR 2.png "Spend management")

I denne analysen kan man se etter å fremforhandle betingelser enn dagens avtalevilkår hos nåværende leverandører med fokus på lavere priser. Her er det mulighet for å reforhandle med leverandører ved å se på vekst i volum man har kjøpt nå kontra da avtalen ble inngått.

**Eksempel på analyse: Viktighet som kunde og leverandørens lønnsomhet**

![Viktighet som kunde og leverandørens lønnsomhet](/images/Reforhandling - Ignite-Matrisen 2.png "Ignite-matrisen")

Fra analysen av Ignite-matrisen kan man se på største leverandør basert på vekst i innkjøpet. Leverandører er interesserte i lojale kunder, og her er det mulig å reforhandle om vår viktighet som kunde og den aktuelle leverandørens lønnsomhet.

### Planlegg og følg opp initiativene

For å få realisert besparelsene er det viktig med en strukturert plan og god oppfølging. Gjøres det ad-hoc uten god data og en plan som ligger til grunn, vil man neppe kunne hente ut det fulle potensialet.

Viktige momenter å ta stilling til er:

* Sikre tilstrekkelig prioritering av ressurser og god forankring internt i virksomheten. Eksempelvis kan manglende støtte fra ledelsen medføre at initiativene ikke blir tilstrekkelig prioriterte.
* Synliggjøre og kommunisere realiserte besparelser internt, og kanskje spesielt mot ledelsen, for å skape suksesshistorier og sikre hensiktsmessig ressursallokering også i tiden fremover.

***

Vår løsning for strategisk innkjøp hjelper deg med å blant annet å identifisere muligheter for besparelser. Oppdag kraften i strategisk innkjøp gjort digitalt!

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")