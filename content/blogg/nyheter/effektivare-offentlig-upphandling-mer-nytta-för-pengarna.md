+++
author = "Ignite"
categories = ["Nyheter"]
date = "2019-06-25T09:21:25+00:00"
image = "/images/Sverige - Offentlig innkjøp.png"
ingress = "Svenskt Näringsliv ser store besparelsespotensialer for offentlige anskaffelser i Sverige. Flere konkrete tiltak foreslås for hvordan effektivisere og profesjonalisere anskaffelsesprosessen."
showmainimg = false
tags = ["offentlige anskaffelser", "effektivisere", "digitalisere", "kategoristyring", "spendanalyser", "upphandling"]
title = "Effektivare offentlig upphandling - mer nytta för pengarna!"

+++
Offentlige anskaffelser i Sverige utgjør nærmere 700 milliarder SEK i årlige innkjøp. I den nylige rapporten [«Effektivare offentlig upphandling - mer nytta för pengarna»](https://www.svensktnaringsliv.se/migration_catalog/Rapporter_och_opinionsmaterial/Rapporter/effektivare-offentlig-upphandling_739484.html/BINARY/Effektivare%20offentlig%20upphandling.pdf) argumenteres det for et besparelsespotensial på mellom 5-15%, eller 70-100 milliarder SEK. [Svenskt Näringsliv](https://www.svensktnaringsliv.se/), NHOs søsterorganisasjon, hevder potensialet kan realiseres gjennom en mer strategisk tilnærming til anskaffelsene.

![](/images/Sverige - Offentlig innkjøp.png)

#### **Store utfordringer i dagens anskaffelser**

I rapporten vises det til flere store og aktuelle problemstillinger – noe som totalt sett medfører unødvendige samfunnskostnader. Flere av disse utfordringene er høyst relevante også for offentlige anskaffelser i Norge, som belyses nærmere i [Stortingsmeldingen fra april](https://www.ignite.no/blogg/nyheter/stortingsmelding-om-offentlige-anskaffelser-digitalisering-og-profesjonalisering/). Rapporten belyser blant annet følgende utfordringer:

* **Anskaffelsesprosessene** følger ikke beste-praksis-metodikk – som er syklisk av natur. Nærmere 70% av alle anskaffelses- eller anbudsdokumenter er kopier fra tidligere versjoner eller hentet fra andre myndigheter. Behovsanalyser eller markedsdialoger gjennomføres aldri i disse tilfellene.
* **Leverandørdialoger** (RFI) i forkant av en anskaffelse er lite utbredt. Dette kan bidra til bedre kunnskap om markedet og bransjen – som er mangelfull i dagens anskaffelser.
* **Informasjonsdeling**. Fraværende intern kommunikasjonen i forbindelse med anskaffelser (som f.eks. behovsplanlegging), samt deling av kunnskap og erfaringer mellom offentlige virksomheter.
* **Svak konkurranse.** I 43% av alle anskaffelser mottas det kun ett eller to anbud – og mange anskaffelser skjer direkte uten noen form for konkurranseutsetting.
* **Manglende avtalelojalitet** er et problem både for offentlige virksomheter og leverandørene som vinner anskaffelsen.
* **Oppfølging av avtaler og avtalevilkår** prioriteres ikke i etterkant av en anskaffelsesprosess.
* **Økonomistyring** er lavt prioritert for de fleste offentlige virksomhetene. Flere offentlige virksomheter mangler gode innkjøpspolicyer og -rutiner som både kommuniseres og følges opp av organisasjonen. Videre er det lite fokus på måling av relevante KPIer og oppfølging av disse, som for eksempel avtalelojalitet.
* **Begrenset kompetanse** hos offentlige innkjøpere. Flere offentlige virksomheter stiller eksempelvis ingen formelle krav til eller tilbyr ikke opplæring for ansatte som jobber med anskaffelser.

Problemene belyser at offentlige virksomheter mangler **struktur, samordning og et helhetsperspektiv** – samt nødvendig **støtte og digitale verktøy** – i arbeidet med innkjøp og anskaffelser.

#### **En strategisk tilnærming til innkjøp er kritisk for å realisere potensialet**

For å hente ut besparelsespotensialet - og effektivisere offentlige anskaffelser - foreslår Svenskt Näringsliv sju konkrete tiltak:

* **Obligatorisk bruk av spendanalyser** for alle virksomheter og **kategoristyring** for alle virksomheter med et årlig innkjøp på mer enn 500 millioner SEK. Datafangst, kategorisering og spendanalyser er helt essensielt for å lykkes med en mer strategisk tilnærming til innkjøp. I tillegg er det en kritisk forutsetning for god kategoristyring.
* Krav om **integrerte, digitale verktøy** for anskaffelsesprosessen
* **Transaksjonskonto og økt transparens** som verktøy for å involvere tredjeparter – bidra til økt nytte og rettferdige konkurranser.
* **En forsterket kommunal revisjon** for å sikre effektive offentlige anskaffelser
* **Forsterket tilsyn** med offentlige anskaffelser
* **Rendyrke** [**Upphandlingsmyndighetens**](https://www.upphandlingsmyndigheten.se/) **oppdrag**
* **Gjeninnføre «tjenestemannsansvar»** – tydeligere ansvar for tjenestefeil hos offentlige innkjøpere.

***

_Ignite Analytics støtter hele den strategiske anskaffelsesprosessen og er bygget basert på en kategoristyrt tilnærming til innkjøp. Oppdag kraften i strategisk innkjøp gjort digitalt!_

[![](https://cdn-images-1.medium.com/max/800/1*wNfW3gtCL-EO9XYJOYYSnQ.png)](https://www.ignite.no/ignite-analytics/demo/)