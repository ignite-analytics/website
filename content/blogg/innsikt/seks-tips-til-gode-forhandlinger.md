+++
author = "Ignite"
categories = ["Innsikt"]
date = "2019-05-29T14:20:54+00:00"
image = "/images/Forhandlinger - 6 tips - Med.png"
ingress = "Gjennom innkjøpsprosjektene våre har vi deltatt i flere forhandlinger med leverandører. Dette har gitt oss verdifull innsikt om hva som fungerer best i forhandlingsmøter. I dette innlegget har vi samlet seks konkrete tips til hvordan sikre gode, langsiktige resultater fra en forhandling."
showmainimg = false
tags = ["forhandlinger", "tips", "analyser", "Ignite Analytics"]
title = "Seks tips til gode forhandlinger"

+++
![Seks tips til gode forhandlinger](/images/Forhandlinger - 6 tips - Med.png "Seks tips til gode forhandlinger")

#### 1. Invester i analysearbeid i forkant

Det er helt kritisk å stille godt forberedt til forhandlingsmøtene. Vi gjennomfører derfor alltid grundige analyser i forkant av forhandlinger. Dette skiller vi ofte i interne og eksterne analyser. I den _interne analysen_ ser vi på hvordan utviklingen av kjøpet har vært over tid, hva man kjøper hos leverandøren og hvordan markedsandelene til leverandøren er i de aktuelle produktgruppene. I den _eksterne analysen_ ser vi på hvilke alternativer det finnes til dagens leverandør, sammenligner priser på tvers og evaluerer regnskapene.

Denne typen analyser kan gjøres manuelt, men vil være både tid- og ressurskrevende. Alternativt kan man bruke verktøy som Ignite Analytics som automatiserer analysearbeidet. Uansett hvordan du velger å gjøre det, er vår klare anbefaling at man har god kontroll på faktagrunnlaget før man går inn i møtet.

#### 2. Tydelig agenda med klar tidsbruk

Sett en tydelig agenda med forslag til tidsbruk for hver del. Denne agendaen bør tidlig kommuniseres til leverandøren i forkant av møtet, slik at de vet hva de har å forholde seg til, samt har mulighet til å stille forberedt. I møtet kan det være lett å spore av med småprat og annet som ikke tjener målsetningen med møtet. En av deltakerne i møtet bør derfor være ansvarlig for å passe på tidsbruken og at man holder seg til agendaen som er satt, og gi beskjed dersom det blir for mye avsporinger underveis i møtet.

#### 3. Ha en overordnet «story»

Vi anbefaler at man har en tydelig historie der bakgrunnen for møtet kommer klart frem. I våre prosjekter er det ofte en kobling til et større forbedringsprogram som er innledet av konsernledelsen i selskapet — med tydelige målsetninger om kostnadsreduksjoner. Ved å tydeliggjøre denne sammenhengen viser vi at prosjektet har sterkt fokus i hele selskapet, inkludert konsernledelsen, og at man er villige til å ta grep dersom leverandører ikke ønsker å være med på laget videre.

#### 4. Konkrete tilbakemeldinger

Gi leverandørene gode og konkrete tilbakemeldinger på hva som kreves av de. Dette gjør det mye lettere for leverandøren å vite hva de har å forholde seg til, samt eventuelle krav som må oppfylles for å være aktuelle for et videre samarbeid. Kravene som settes mot leverandørene skal være ambisiøse — men samtidig realistiske.

#### 5. Indiker mulig «gulrot»

Alle selgere er opptatt av volum og hva de kan få igjen i et fremtidig samarbeid. For å gjøre forhandlingsklimaet bedre, kan det derfor i forkant være lurt å vurdere muligheten for om det er annet kjøp i innkjøpskategoriene som kan leveres av den aktuelle leverandøren.

#### 6. Behandle leverandørene med respekt

Gjensidig respekt er et avgjørende premiss for gode samarbeid. I forhandlinger er det svært viktig at man opptrer med integritet og respekt for motparten. Dette er forhåpentligvis samarbeidspartnere man skal arbeide tett sammen med i lang tid fremover, noe som fordrer en tett og god dialog i avtaleperioden. Å opptre ryddig, profesjonelt og med normal folkeskikk i møtene er derfor en nødvendig forutsetning. Selv etter en hard forhandlingsrunde, vil dette bidra til å styrke leverandørforholdet.

***

_Ignite Analytics støtter hele den strategiske innkjøpsprosessen, herunder gjennomføring av forhandlinger. Plattformen identifiserer mulige forhandlingskandidater og automatiserer analyser til bruk i forhandlingsmøter. Oppdag kraften i strategisk innkjøp gjort digitalt!_

[![](https://cdn-images-1.medium.com/max/800/1*wNfW3gtCL-EO9XYJOYYSnQ.png)](https://www.ignite.no/ignite-analytics/demo/)