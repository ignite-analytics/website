+++
author = "Ignite"
categories = ["Nyheter"]
date = 2019-11-18T13:35:21Z
draft = true
image = ""
ingress = "Bli bedre kjent med det nyeste tilskuddet til Ignite Procurement, Mosaira Rhodes, og hva hun jobber med."
showmainimg = false
tags = ["Mosaira Rhodes", "Ansatte", "Customer Success", "Ignite Analytics"]
title = "Mosaira joiner team Ignite!"

+++
Mosaira er det nyeste medlemmet av teamet. Fra begynnelsen av november i år startet hun som Customer Success Manager hos Ignite.

**BILDE**

#### Innkjøpskompetanse med erfaring fra Hydro og Telenor

Mosaira har solid erfaring med innkjøpsrelaterte problemstillinger fra store, globale selskaper som Hydro og Telenor. Hun begynner hos oss etter å ha jobbet som Procurement Business Analyst hos Hydro på selskapets hovedkontor i Oslo.

> I Hydro og Telenor jobbet jeg hovedsaklig med innkjøp, og spesielt hvordan man kan utnytte innkjøpsdataen til å drive gode, faktabaserte beslutninger i hele virksomheten, sier Mosaira. Selv store selskaper som Hydro og Telenor har, i likhet med mange andre virksomheter, et forbedringspotensial til å benytte data bedre i innkjøpsprosessene.

I Telenor hadde hun blant annet en ledende rolle i gjennomføringen og implementeringen av et digitalt innkjøpsverktøy for hele konsernet.

> Et av de store prosjektene jeg jobbet med i Telenor, var implementeringen av et spendanalyse verktøy, fortsetter hun. Løsningen ble implementert på tvers av Telenors virksomheter globalt, der jeg blant annet var med på å bygge opp en egen analyseavdeling i Singapore.

#### Ønsker å bidra til at flere virksomheter lykkes på innkjøpsområdet

Mosaira har en master i matematikk og statistikk fra University of Leeds. Med sin sterke analytiske bakgrunn, i tillegg til erfaring fra implementering av innkjøpsløsninger, ønsker hun å bidra til at flere virksomheter lykkes på innkjøpsområdet.

> Et av de viktigste kriteriene for å begynne i Ignite, er at jeg nå får muligheten til å hjelpe flere med å jobbe bedre og smartere med innkjøp, forklarer Mosaira. Ignite Analytics er en unik løsning for strategisk innkjøp som jeg tror mange virksomheter har et behov for - både bevisst og ubevisst - og som de vil dra stor nytte av. Kort fortalt legger løsningen til rette for innkjøp som en verdiskapende, strategisk funksjon i virksomheten.

Hun legger heller ikke skjul på at å bli en del av et ungt, dyktig og ambisiøst team var en viktig vurderingsfaktor.

> Det er en relativt stor forandring å gå fra et globalt selskap som Hydro, til et mindre startup-selskap som Ignite, utdyper Mosaira. Heldigvis var det god match og kjemi mellom meg og resten av teamet fra første stund. Jeg har stor tro på at vi skal lykkes og gleder meg til å få være med å forme veien videre sammen med resten av teamet, avslutter hun.

Vi i Ignite er veldig stolte av at Mosaira nå er en del av teamet - og gleder oss til reisen videre sammen med henne.

> Vi er veldig fornøyd med å ha fått med Mosaira på laget, sier Sigbjørn Nome, CEO i Ignite Procurement. Hun bringer med seg relevant erfaring fra innkjøp i store konsern, samt implementering av tilsvarende løsninger. Dette vil være gull verdt for oss i arbeidet med å strukturere prosessen rundt kundesuksess og skalere løsningen.

***

_Få mer informasjon om funksjonaliteten i Ignite Analytics og hvordan plattformen kan hjelpe deg og din virksomhet!_

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")