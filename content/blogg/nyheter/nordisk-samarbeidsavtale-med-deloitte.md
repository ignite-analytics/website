+++
author = "Ignite"
categories = ["Nyheter"]
date = 2020-02-03T10:16:30Z
image = "/images/Finansavisen - Deloitte - Crop.jpg"
ingress = "Vi har inngått et strategisk samarbeid med Deloitte rundt vår digitale løsning for spend management."
showmainimg = false
tags = ["Partner", "Samarbeidsavtale", "Deloitte"]
title = "Nordisk samarbeidsavtale med Deloitte"

+++
Som det fremgikk av [Finansavisen forrige uke](https://finansavisen.no/nyheter/teknologi/2020/01/29/7492767/ignite-procurement-posisjonerer-seg-mot-det-globale-markedet "Ignite Procurement posisjonerer seg for global vekst"), inngår vi nå en nordisk samarbeidsavtale med [Deloitte ](https://www2.deloitte.com/ "Deloitte")- verdens største konsulentselskap.

![Ignite Procurement inngår nordisk samarbeidsavtale med Deloitte](/images/Finansavisen - Deloitte - Crop.jpg "Ignite Procurement + Deloitte = Sant")

#### Vinn-vinn-muligheter for alle involverte parter

Gjennom samarbeidet får nå Deloitte tilgang til vårt [digitale verktøy for strategisk innkjøp](https://www.ignite.no/ignite-analytics/ "Digitalt verktøy for strategisk innkjøp"). Dette vil blant annet forenkle den tidligere manuelle analysejobben som gjøres på innkjøpsprosjektene, samtidig som man raskt kan identifisere muligheter og risikoer.

> Verktøyet vil effektivisere det tidkrevende analysearbeidet, og det vil sørge for at vi får mer presis analyse, sier direktør for innkjøp og logistikk i Deloitte, Karl Martin Karlsen.

Samarbeidet vil også tilgjengeliggjøre løsningen for flere mulige sluttkunder.

> Mange virksomheter mangler i dag gode verktøy på innkjøpsområdet, sier Sigbjørn Nome, daglig leder i Ignite Procurement. Avtalen med Deloitte legger til rette for at enda flere skal få dekket nettopp dette behovet.

Deloitte gjennomfører mange prosjekter på innkjøpsområdet. Per i dag har selskapet hele 2.500 personer som jobber med Supply Chain & Network Operation globalt. Denne kompetansen vil komme våre nåværende og fremtidige kunder til gode gjennom videreutvikling av produktet, men også gjennom dedikert prosjektstøtte.

> Vi eksisterer fordi våre kunder skal lykkes med innkjøpsarbeidet, poengterer Nome. Deloitte sitter med en solid fagkompetanse som vil gi oss verdifull innsikt i videreutviklingen av løsningen. I tillegg har de ressurser og kapasitet til å kunne bistå eventuelle behov for ytterligere bistand på innkjøpsområdet.

Avtalen vil i første omgang gjelde for Deloitte i hele norden. Det er likevel gode muligheter for å utvide samarbeidet globalt. 

> Det vi ser er at verktøyet vil gi oss en god verdi i det vi skal levere til våre kunder. Hvis det blir en suksess vil vi kunne skape synlighet rundt løsningen globalt, avslutter Karlsen.

***

Ignite Procurement er et spend management verktøy for strategisk innkjøp. Få mer informasjon om hvordan løsningen kan hjelpe deg og din virksomhet!

[![](https://www.ignite.no/images/Last%20ned%20produktinfo%20-%201200%20x100.png "Ignite Analytics - Last ned produktinformasjon")](https://www.ignite.no/ignite-analytics/produktinformasjon/ "Ignite Analytics - Last ned produktinformasjon")