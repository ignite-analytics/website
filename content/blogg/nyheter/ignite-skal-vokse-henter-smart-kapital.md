+++
author = "Ignite"
categories = ["Nyheter"]
date = 2019-11-04T17:49:01Z
draft = true
image = ""
ingress = ""
showmainimg = false
tags = []
title = "Ignite skal vokse - henter smart kapital"

+++
I en fersk emisjon får de tidligere BCG-konsulentene i Ignite Procurement med seg SNÖ, Arkwright X og Investinor.   
Selskapet henter 8 millioner kroner, og transaksjonen verdsetter selskapet til 56 millioner kroner. 

  
 Selskapet ble etablert våren 2016 av Sigbjørn Nome og Børge Langedal.   
 Det innebærer at gründerselskapet har hatt en verdiutvikling fra null til 56 millioner kroner på tre og et halvt år.   
   
 Ignite utvikler og selger Ignite Analytics, som brukes til å analysere selskapers innkjøp.  
 Som konsulenter i BCG jaget gründerne kostnader for norske bedrifter, og de ble eksperter på å analysere kostnader forbundet med innkjøp.   
 – Ideen med Ignite Analytics er å legge til rette for at selskaper effektivt skal kunne jobbe strategisk og faktabasert med innkjøpskostnadene sine. Dermed kan de både forbedre lønnsomheten og spare tid i hverdagen, sier Nome.  
 Programvareutviklingen er blitt finansiert ved at gründerne har jobbet som konsulenter på innkjøpsområdet. Der har de selv brukt verktøyet, i tillegg til at de har fått støtte fra Innovasjon Norge og Skattefunn.  
 Selskapet omsatte for 2,9 millioner kroner i fjor, og forventer å ha 4,5 millioner kroner i omsetning i år.  
 OBOS, AF Gruppen, Implenia, Felleskjøpet og Miljødirektoratet er blant kundene.  
    
 “Vi vurderer å hente penger nå. Men vi har ikke noe stort kapitalbehov. Så om vi tar inn investorer så skal det være fordi de tilbyr oss noe mer enn penger”, uttalte Langedal skråsikkert i et intervju med Finansavisen i juni 2018.  
 Nå har gründerne fått med seg det de betegner som smart kapital.  
 – Vi er strålende fornøyd med dem vi har fått med. , Pengene vil gå til å ansette flere, og slik at vi kan videreutvikle produktet, sikre kundesuksess og ekspandere i og utenfor Norge, sier Langedal.  
 Han oppgir at emisjonsrunden ble overtegnet, og gründerne sa nei til flere investorer med svært sterk track-record  
 – Det viktigste for oss var å få med de som best kan utfordre og utfylle vår kompetanse for å lykkes med vår vekststrategi. Vi er trygge på at vi har fått med de rette investorene, sier Nome.  
   
 Selskapet var nylig i Amsterdam på «Digital Procurement World», og har etter konferansen fått forespørsler fra virksomheter i Australia, Sør-Amerika og hele Europa – hvor flere nå tester verktøyet.  
 – Lykkes vi med å skaleringen er mulighetene enorme. Vi får ukentlige henvendelser fra internasjonale VC og PE-fond, og planlegger en betydelig større runde i løpet av 12-18 måneder, sier Nome.   
 De nye investorene gir gode skussmål.   
 – Ignite klarer å koke kompleksiteten ved innkjøp ned til en simpel og brukervennlig  
 løsning som gir enorme besparelser for kundene, sier Esben Poulsen, daglig leder i Arkwright X.  
 – Vi bestemte oss raskt for å investere i Ignite etter å ha møtt gründerne. De har stor sjanse for å lykkes i et internasjonalt attraktivt marked. Vi håper å kunne bidra til stor suksess for Ignite, sier Magne Uppman i SNÖ.